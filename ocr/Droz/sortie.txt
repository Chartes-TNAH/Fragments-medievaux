UN FRAGMENT DE LA MORT DE GARIN LE LORRAIN

En 1929, nous avons eu l‘occasion de voir un feuillet de
parchemin (de 294 mm. de haut sur 220 de large) récemment
trouvé dans une reliure. Il contient un fragment de 128 vers
de la Mort de Garin le Lorrain (éd. Edélestand du Méril, vers
2482 et suivants) copié dans la première moitié du XIIIe siècle.
Encore que les mss. de cette chanson de geste soient nombreux,
il nous a paru utile de reproduire le texte de ce feuillet ; il se
rapproche de celui du ms. fr. 1461 et contient une dizaine de
vers que du Méril avait supprimés, les jugeant « inutiles au
récit » (p. LXXXVI).

[JBC: il semblerait qu'E. Droz n'ait pas jugé nécessaire d'indiquer la résolution des abréviations.]

A Blaives fuisent trestot encontre li [ro, col. 1.]
A tant de gent com il porront soufir ;
Et il si firent sans nisun contredit.
À Blaives vienent les os au duc Garin
Grans et plenieres nus plus beles ne vit, 5
Il s‘esforcierent et cascuns mult bel vint
À son pooir si com pot avenir.

Ades paroles es vos le duc Garin
De si a Blaives ne prisent onques fin
Encontre vont li vavasor gentil 10
Et li borgois et les gens du pais ;
Desor les autres font joie de Gerin
Et de son frere le vallet Hernaudin.
Sa feuté a pris le jour Gerin
Mais l‘emperere ot fait trestot saisir. 15
Garins l‘entent, por poi n‘errage vis,
Il vint as gardes si les a tos for mis :
« Quar est jor, a nos dont li rois pris
Qui sans forfait cuide nos fiés saisir
De toute honor terrestre departir ? 20
Se il se veut devers Fromont tenir

UN FRAGMENT DE LA MORT DE GARIN LE LORRAIN 571

Si gart tres bien sa terre et son pais,
El plus parfont verra noise et hustin. »
Li nies s‘en tornent et s‘en vont a Paris
Ame n‘esmuent si vinrent a Pepin.
Li rois demande : « Segnor qu‘en aves dit,
Por quoi aves mes castiax deguerpis
Et mon fié lige que je doi maintenir ? »,
— « En nom Diu, sire », ce li dist Benselin,
« Il n‘est pas vostre, si com moi est avis,
Anchois est, cuide et Hernaut et Gerin
Il i pert bien, les vos en ont for mis ».
Et dist li rois : « Il me prisent petit,
Anchois ont droit », che dist l‘empereis,
« De tex morsiaus vous doit on bien servir ».
—— « Laissies ester », ce dist li rois Pepins,
« Par saint Denis, ja ne porres joir
Se devers ex vos volies tenir
Et vos et ex feroie repentir ».
— « Il puet bien estre », ce dist l‘empereis,
« Ne me doi mie contre vos aatir,
Mais on se doit devers le droit tenir
Et qui nel fait il a Diu relenci ».

*O*R laisserom ester du roi Pepin,
Quant lix en ert si porrom revenir.
Si canterom del vaillant duc Gerin
Qui nés porcace et fait calans venir
Qui tot le port a fait de nés covrir.
Li aube apert et li jors esclairi,
De Blaives issent li grant et li petit
Et li carois commencha a venir.
Au passer mirent .iii. jors et .j. demi
Quant il sont outre outre et li grans carois vint
Par de dela li ber Rigaus revint
O bien .v c. chevalier de haut pris,
Guis de Biais et Joses et Landris,
En lor compagnes arbalestes bien .m.
N‘en jot nul sor destrier ne seist
Grant et isnel et legier et hardi.
Devant les autres li enfes Rigaus vint
Tout maintenant ala baiser Gerin,
Morans li enfes rala baisier Garin
Puis s‘en torna tot droit vers Hernaudin,

MÉLANGES

« Sire », fait il, « bien puisies vous venir
Mult grant soufrance avons en cest pais [v°, col. 1.]
De vos biau sire, foi que doi s. Denis
Et de ton frere le bon vassal Gerin
Quar Bourdelois si nous tiennent si vil
Sovent nous cacent et a dex et a cris 70
Nos somes poi, si nel poons sofrir.
De lor orgueil ne nous poons tenir
L‘autrier m‘ocirent mon frere Garnerin
Dont j‘ai le cuer mult durement marri.
Prodome fust, se il peüst garir, 75
Et chevalier vigerex et hardis.
Hervix mes peres en est tous asotis,
Le remanant prise li ber petit
N‘esgarde l‘ore que nous soiom ochis
Dont seroit sex mes pere en cest païs,
Grant pecié faites quant ni estes ichi, 80
Vostre est la tere, vos le deves tenir ».
— « Ne doutes mie, biax nies », dist Hernaudin
« Que pos serom asses en cest pais
Et quant lix ert si irom a Garin 85
Le Loheren qui souef nous nouri,
Qui por nous est de le gerre entremis ».
— « Que faites vos », ce dist li dus Garins,
« Faites logier et le plache saisir
Car paisés est li carois, ce m‘est vis,
Et vos vilain, saves que je vos pri 90
Parmi la tere dont nous somes saisi,
Faites crier et le caroi venir,
En l‘ost amaignent et le pain et le vin
Et les viandes dont devomes garir,
Quar par l‘apostre que querrent pelerin 95
Ne par chelui qui de l‘eve fist vin
Quant sist as noces de s. Archedeclin [col. 2]
Je n‘en be mie a raler le matin.
Qui en ju entre, de ju s‘en doit resir,
Qui guerre maine et guerre doit tenir 100
Ains que j‘emporte, foi que doi s. Martin,
Le comperront mi mortel anemi ».
La se logerent li chevalier gentil,
La nuit juirent et s‘en vont au matin.
En l‘avangarde s‘en va li fix Hervis, 105
Il et Guirres qui Gironville tint

UN FRAGMENT DE LA MORT DE GARIN LE LORRAIN 573

Qui tres bien seurent la terre et le pais.
L‘ariere garde fist li dus Auberis.
Jofrois d‘Anjau et Huges de Paris.
Enmi les routes ont les grans carois mis, 110
En Gascogne entrent por saisir le pais,
Et quant il sont dedens la tere mis
N‘i ot fiance chist ne cele ne chil.
Chil vilain fuient por lor cors garandir
Et nequedent en i ot asses pris. 115
Il se dementent et se claiment caitif,
Ardent et proient et gastent le pais,
Ches maisons ardent et ont par terre mis.
Bien fait Gerin de trestot son plaisir
Castel ne trove qui vers li s‘ost tenir. 120
Ens en Gascogne fait li dus retenir
Mainte cité et maint castel de pris,
Morlant brisa a .i. lundi matin,
Vint a la Reste, par force le retint,
Gastant s‘en va par trestot le pais. 125
Qu‘il n‘i ot home qui li osast tenir.
Mors fu Guillaume de Blancafort le cit
Ni alast mie se li vassaus fust vis. . . . .

E. Droz.
